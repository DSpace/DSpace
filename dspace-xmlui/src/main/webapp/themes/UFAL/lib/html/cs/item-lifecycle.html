<div id="faq-like">

     <h2>Životní cyklus položek v repozitáři</h2>

     <hr />
     <ul id="faqs-list">
         <li><a href="#submitted-item">Nově vložené příspěvky</a></li>
         <li><a href="#edited-item">Příspěvky procházející kontrolou</a></li>
         <li><a href="#published-item">Publikované příspěvky</a></li>
         <li><a href="#modifying-item">Mazání a úprava publikovaných příspěvků</a></li>
         <li><a href="#restricted-submissions">Příspěvky s omezeními</a></li>
     </ul>
     <hr />

    <div>
      <h3 id="submitted-item">Nově vložené příspěvky</h3>
      <p>Jakmile příspěvek <a href="deposit">vložíte</a>, je zařazen do kolekce všech vložených příspěvků. Příspěvek  zatím není veřejně přístupný a čeká, až ho redaktor schválí (nebo zamítne).
      </p>
    </div>

    <div>
      <h3 id="edited-item">Příspěvky procházející kontrolou</h3>
      <p>Úkolem redaktora repozitáře je ověřit, zda příspěvek splňuje naše požadavky ohledně kvality a úplnosti metadat, konzistence souboru(ů) s daty a ohledně práv k duševnímu vlastnictví (IPR). Redaktor může příspěvek autorovi (vkladateli příspěvku) vrátit a popíše mu, jaké změny v příspěvku požaduje. Tento krok se opakuje, dokud redaktor příspěvek neschválí. Ze schváleného příspěvku se pak stane příspěvek publikovaný. 
      </p>
    </div>

    <div>
      <h3 id="published-item">Publikované příspěvky</h3>
      <p>Publikovaný příspěvek získá PID (trvalý "perzistentní" identifikátor), který se používá pro reference a citace, např. 
      <strong>http://hdl.handle.net/11858/00-097C-0000-0022-F59C-8</strong>. LINDAT repozitář zajistí, že PID (přesněji řečeno, pro PID používáme http proxy) vždy povede na platnou webovou stránku (i v případě, že současná infrastruktura serveru bude změněna nebo přesunuta jinam).
      </p>
      
      <p>
      
Publikované příspěvky jsou k dispozici v našem vyhledávacím rozhraní, v režimu prohlížení. Metadata všech datových položek jsou zpřístupněna obecným internetovým vyhledávačům a jsou také k dispozici prostřednictvím protokolu OAI-PMH (mnohé instituce využívají náš repozitář právě pro získání a agregaci uložených metadat), např. <a href="http://catalog.clarin.eu/vlo/">http://catalog.clarin.eu/vlo/</a>). Prostřednictvím protokolu OAI-ORE jsou k dispozici rovněž datové soubory veřejných příspěvků (pro data s omezeným přístupem viz <a href="#restricted-submissions"> Příspěvky s omezeními</a>).
      </p>
   </div>

    
    <div>
      <h3 id="modifying-item">Mazání a úprava publikovaných příspěvků</h3>
      <p>O vymazání publikovaných příspěvků může požádat kdokoli; ale jednotlivé žádosti budou vyhodnocovány případ od případu.
      Vyhrazujeme si právo ponechat metadata publikovaných příspěvků k dispozici v případě, že neexistuje žádný zvláštní důvod, proč je odstranit. Takový postup by byl proti pojetí <strong>persistentních</strong> identifikátorů - PID.
      Všechny identifikátory PID zůstávají i po vymazání příspěvku k dispozici přes systémové rozhraní OAI-PMH, i když pak lze získat jen informaci o tom, že příspěvek byl vymazán.    
      </p>
      
      <p>Přes naši <strong>Linku podpory</strong> umožňujeme provést drobné změny v příspěvcích (např. opravu překlepů v dokumentaci). I zde záleží na konkrétním případu a rozsahu změny.
     Pokud jde o větší změny, vkladatel příspěvku je obvykle vyzván, aby předložil novou verzi příspěvku. Zároveň zařídíme, aby z metadat původní položky vedl odkaz na novou verzi, a původní položka bude pak označena jako "zastaralá".
       
      </p>
    </div>

    <div>
      <h3 id="restricted-submissions">Příspěvky s omezeními</h3>
      <p>Pokud není možné, obvykle z důvodu nejasného nebo omezeného právního statusu části dat, která ukládáte do repozitáře, přiřadit datům nebo nástroji otevřenou licenci, je možné dohodnout takovou <strong>restriktivní</strong> (omezenou) licenci, která bude vyžadovat explicitní souhlas uživatele s jejími podmínkami. Zdůrazňujeme, že toto nelze aplikovat na metadata položky - ta jsou vždy veřejně a otevřeně dostupná. 
      Podporujeme tedy i takové restriktivní licence pro balíčky souborů s daty, které vyžadují před stahováním "elektronický podpis."
      Tyto elektronické podpisy uchováváme pro případy sporů o porušení práv k duševnímu vlastnictví.</p>
      
       <p><a href="licenses">Podívejte se na licence, které jsou v současné době k dispozici,</a> nebo nás <a class="helpdesk-tolink" href="#">kontaktujte</a>, pokud budete chtít nějakou speciální licenci přidat. 
     </p>
      
      <p>Podporujeme také (dočasné) embargo na balíčky souborů s daty, což znamená, že je zpřístupňujeme veřejnosti až po určité době, kterou můžete při vkládání nastavit.</p>
    </div>
    
</div>

